# Viikkoraportti 1

### Mitä olen tehnyt tällä viikolla?

Tällä viikolla oli kurssin aloitusluento, jossa alustava suunnitelmani aiheesta sai vahvistuksen. Valitsin aiheeksi  sokkeloiden luovien algoritmien käsittelyn. Aloitusluennolla mainitut algoritmit (Prim, Kruskal,  algoritmin ovat tuttuja Tietorakenteet ja algoritmit -kursseilta, mutta koska kävin ko. kurssit vuonna 2021, ne eivät ole ihan tuoreessa muistissa. Aloitin siis kaivamalla vanhat kurssimateriaalit ja -muistiinpanot esille, ja kävin ne läpi. Luin myös muuta materiaalia, aloittaen tämän kurssin aihelistan yhteydessä olleesta [Wikipedia-linkistä](https://en.wikipedia.org/wiki/Maze_generation_algorithm). Aiheesta löytyy netistä paljon tietoa ja listasin muutaman lähteen talteen [määrittelydokumenttiin](https://github.com/KatjaKvintus/maze_generation/blob/main/dokumentaatio/M%C3%A4%C3%A4rittelydokumentti.md). 


### Miten ohjelma on edistynyt?

Olen perustanut GitHub-projektin ja rekisteröin sen Labtooliin. Tein alustavan algoritmivalinnan ja loin sovellukselle pohjan (index.html käyttöliittymää varten + kaksi luokkaa: routes.py ja maze.py). Hahmottelin sovelluksen runkoa.


### Mitä opin tällä viikolla / tänään?

Opin, kuinka erilaisten sokkeloiden luomisesta on kirjoitettu paljon tieteellisiä artikkeleita ja kuinka paljon niillä on konkreettisia käyttömahdollisuuksia. Ja mitä enemmän luin, sitä selvempää on, että tarvitsisin 'for dummies' -version näin alkuun. 


### Mikä jäi epäselväksi tai tuottanut vaikeuksia? 

Tällä hetkellä eniten arveluttaa sokkelon visualisoinnin luominen. Riittääkö kuva valmiista sokkelosta, vai tarvitaanko animaatio? 

Toisena hankalien asioiden listalla on testien kirjoittaminen. Olen aiemmilla kursseilla kirjoittanut hyvin minimaalisen määrän testejä enkä ollenkaan sellaisia, joissa annetaan moc-syötteitä. On hyvä, että tällä kurssilla on tarjolla oma luento testaamisesta.


### Mitä teen seuraavaksi?

Ensi viikon työlista:
- Algoritmien lopullinen valinta ja niiden kirjoittaminen koodiksi
- Käyttöliittymän säätäminen
- Sovelluksen toimintojen päättäminen: onko tarvetta käyttäjätilin luomiselle, sokkelotestien tulosten tallentamiselle tai tarkemmalle analyysille kahden sokkelon eroista? 
